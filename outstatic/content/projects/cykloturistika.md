---
title: 'Cykloturistika'
status: 'published'
author:
  name: 'Roman Samec'
  picture: 'https://avatars.githubusercontent.com/u/5671166?v=4'
slug: 'cykloturistika'
description: ''
coverImage: ''
publishedAt: '2023-10-26T11:33:02.314Z'
---

Kolo Vám během pobytu na lodi dává volnost pohybu a nemusíte se tak vázat pouze na aktivity na plavidle, nebo v blízkosti vodní cesty. Pro mnohé jsou dny strávené na lodi nejen netypickým zážitkem, ale zároveň nabízí výbornou možnost spojení plavby a cyklistiky. Je však vždy nutné vycházet z počtu osob, aby Vás přepravovaná kola neomezovala v pohybu po lodi. Pokud plavidlo není konstrukčně přímo určeno pro přepravu kol, nebo vybaveno jejich doplňkovými nosiči, doporučujeme kola pouze při obsazení minimálním počtem osob uvedených v nabídce jednotlivých plavidel. Jelikož je kanál a plavební cesta lemována sítí cyklostezek, přímo se nabízí cykloaktivity využít. Na kolech lze podniknout cesty do okolí, kde si můžete prohlédnout spoustu zajímavostí a památek těchto regionů, které by Vám jinak možná zůstaly utajeny. Zároveň Vám to umožní vidět vodní hladinu i z jiného pohledu než přímo z paluby lodě. Také podvečerní projížďky na kole přírodou podél vodního toku jsou příjemné a romantické a zároveň tím dáváte Vašemu tělu možnost pohybu, který zajisté po celodenní plavbě uvítáte.

