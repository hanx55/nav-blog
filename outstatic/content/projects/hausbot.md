---
title: 'Hausbot'
status: 'published'
author:
  name: 'Roman Samec'
  picture: 'https://avatars.githubusercontent.com/u/5671166?v=4'
slug: 'hausbot'
description: ''
coverImage: '/images/hausboat-Q5OT.jpeg'
publishedAt: '2023-10-26T11:35:27.771Z'
---

**Hausbót nebo Obytná loď**

- Před vlastním výběrem lodě by jste měli zvážit očekávaný charakter pobytu, zda jedete s dětmi, délku pobytu, počet osob (zda využíváte plnou kapacitu obsazenosti) a jestli si např. chcete vzít s sebou na loď i jízdní kola. Přečtěte si níže uvedené rady a podle nich vybírejte plavidlo.

- V domácích podmínkách termín "hausbót" nebo "obytná loď" splývá a v podstatě se těmito termíny lidově označuje jakékoliv obytné malé plavidlo. Přestože v ČR není rozdíl mezi hausbótem a obytnou lodí tak vyhraněný jako v zahraničí a existuje mnoho přechodových typů, může být charakter jednotlivých plavidel velmi odlišný.

**Obytná motorová loď**

- Je určena jak k obývání, tak i k plavbě. Hlavními znaky obytné motorové lodě jsou relativně vysoký trup a nízké nástavby zapuštěné do trupu. Tvar trupu obytné motorové lodě má většinou ostrou příď a dno ve tvaru „V“. V domácích podmínkách jde o plavidlo vybavené převážně závěsným motorem. Oproti hausbótu nabízí méně prostoru a pohodlí, avšak vyznačuje se dobrými nautickými vlastnostmi, ovladatelností a rychlostí plavby. Obytná motorová loď je proto vhodná spíše k delším plavbám.

**Hausbót**

- Je určen k obývání i plavbě. Hlavními znaky hausbótu jsou nízký trup (mnohdy hranatého tvaru) a vysoká nástavba. To přirozeně nese i horší nautické vlastnosti plavidla. Přes tyto nevýhody hausbót nabízí oproti obytné lodi hlavně maximální prostor pro pohyb po lodi a pohodlí v kajutách srovnatelné mnohdy s ubytováním v chatě. Vhodné jsou zvláště pro rodiny s dětmi.

